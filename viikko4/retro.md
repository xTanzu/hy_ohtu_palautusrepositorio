##Retrospektiivitekniikat

Retrospektiivitekniikat tähtäävät muodostamaan jonkin järjestelmällisen prosessin sille, että tiimi voi avoimesti ja kannustettuna tuoda esiin sprintin aikana nousseita seikkoja, jotka voisivat vaikuttaa tiimin tulevien sprinttien menettelymalleihin. Tässä lyhyt esittely kahdesta tekniikasta: __"Start, Stop, Continue, More of, Less of Wheel"__ ja __"Glad, Sad, Mad"__

__"Start, Stop, Continue, More of, Less of Wheel"__ retrospektiivitekniikassa jaetaan kommentointi kategorioihin: __"Start"__ eli "aloitusehdotus", __"stop"__ eli "lopetusehdotus", __"continue"__ eli "jatketaan", __"more of"__ eli "lisää tätä", sekä __"Less of"__ eli "vähemmän tätä". Kategoriat voidaan piirtää otsikoiksi esim. fläppitaululle ja joko vain puhumalla, tai vaikka pyytämällä tiimiläisiä liimaamaan post-it lapuilla aiheita sopivan otsikon alle. Kannustetaan ohjatusti tiimiläisiä kommentoimaan esiin tulleita seikkoja ja siten herättämään keskustelua.

__"Glad, Sad, Mad"__ retrospektiivitekniikassa jaetaan kommentointi myös kategorioihin, mutta vain erilaisiin: __"Glad"__ eli iloinen, __"Sad"__ eli surullinen ja __"Mad"__ eli vihainen. Glad on positiivinen kategoria, ja sad ja mad ovat negatiivisia kategorioita. Sad ja mad ovat hyödyllistä erottaa toisistaan, sillä "mad" kategoria eli vihan tunteet nousevat usein tiimin ulkopuolelta säteilevistä negatiivisista seikoista jotka voivat toimia esim esteenä tiimin toiminnalle, kun taas "sad" kategoria eli surun tunteet kumpuavat ennemmin omista epäonnistumisen tunteista. Kategoriointi toimii helposti niin että taululle piirretään otsikot näkyviin, tiimille annetaan aikaa kirjoittaa seikkoja korteille tai post-it lapuille, jonka jälkeen tiimiläiset käyvät kiinnittämässä lappunsa omasta mielestään oikean kategorian alle. Tämän jälkeen yksi tiimiläinen menee ja ryhmittelee lappuja kasoihin jos ne näyttävät tarkoittavan samansuuntaista seikkaa. Lopuksi tiimiläiset käyvät äänestämässä lappuryhmiä merkeillä, ja eniten ääniä saaneet aiheet käsitellään syvemmin ryhmän kesken.

Retrospektiivitekniikoiden on tarkoitus tuoda __tehokas__ ja __järjestäytynyt__ tapa tuoda __tiimiläisten huomioita__ ja näkökulmia esiin, joita huomioon ottamalla voitaisiin __parantaa tiimin toimintaa__ tulevilla sprinteillä.